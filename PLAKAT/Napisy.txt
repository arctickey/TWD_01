Chcielibyśmy przedstawiamy zależności pomiędzy dobrobytem, a wynikami w badaniu  PISA. Wykres po prawej przedstawia zależność średniego wyniku od PKB per capita. PKB zostało dodatkowo przeskalowane przez Indeks Big Maca, aby oddać faktyczną wartość nabywczą pieniądza. Na podstawie tego wykresu wyodrębniamy dwie grupy krajów do dalszej analizy. Pierwszą grupą są kraje o wysokich wynikach w edukacji oraz wysokich wydatkach na nią, a drugą państwa o niskich wynikach oraz niskich wydatkach. 

Środkowy wykres z lewej strony przedstawia różnicę w posiadaniu dóbr materialnych przez badanych z wyodrębnionych powyżej grup. Warto zwrócić uwagę na taką kategorię jaką jest słownik, gdzie nietypowo więcej dzieci z grupy krajów rozwijających się posiada go w domu. Uwagę przykuwają również kategorie: łazienka ,dostęp do internetu, komputer , gdzie bardzo dużym różnicom w dostępie odpowiadają duże różnice w średnich wynikach ,co można wyczytać z wykresu po prawej. Są one duże także dla grupy krajów rozwiniętych co wskazuje na korelacje dostępu do tych dóbr z wynikami w nauce. 

Wykres z lewej strony przedstawia stopień wykształcenia rodziców badanych,  z podziałem na grupy oraz płcie. Równie interesujący jest naszym zdaniem wykres po prawej na którym widać, że niezależnie od wykształcenia różnice między grupami krajów pozostają podobne. 

Jako wniosek można stwierdzić, że decydującym czynnikiem dla wyniku (przynajmniej średniego) jest miejsce pochodzenia badanych. Na wszystkich wykresach, choć widać zależności od dostępu do dóbr czy wykształcenia, zdecydowanie bardziej wyróżniającym się trendem jest fakt, iż grupa o lepiej wykształconych rodzicach czy lepszym dostępie do różnego rodzaju udogodnień pochodząca z krajów rozwijających się, nie jest w stanie osiągnąć wyniku takiego jak teoretycznie grupa o słabszych predyspozycjach pochodząca z krajów rozwiniętych.
